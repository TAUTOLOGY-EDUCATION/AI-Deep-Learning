ในข้อมูลที่ตัวแปรต้นและตัวแปรตามไม่มีความสัมพันธ์กันแบบเชิงเส้น เราอาจจะใช้ linear regression ในการทดสอบข้อมูลก่อนได้ ถ้าประสิทธิภาพของ model ที่ได้ยังอยู่ในเกณฑ์ที่ยอมรับได้ และข้อมูลที่จะนำมาพยากรณ์นั้นมีลักษณะเดียวกับข้อมูลที่ใช้ในการสร้าง model ก็สามารถนำ model ดังกล่าวไปใช้ได้ แต่หากประสิทธิภาพไม่ได้อยู่ในเกณฑ์ที่พอใจ เราสามารถใช้การทำ feature engineering เช่นการทำ non linear transformation ร่วมด้วย และถ้าหากประสิทธิภาพยังไม่ได้อยู่ในเกณฑ์ที่พอใจ ค่อยพิจารณาการใช้ model ที่มีความซับซ้อนเพิ่มขึ้นเช่น deep learning เป็นต้น